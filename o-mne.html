---
layout: primary_layout.njk
subheading: O mně
---

<h3>Knižní vazba a já</h3>
<p>
  Moje cesta k ruční knižní vazbě byla klikatá a hodně zákrut mě na ní nejspíš
  ještě čeká. Knížky jsou mými skvělými přáteli od malička, ale až v docela
  nedávné době jsem je začala i sama tvořit.
</p>
<p>
  Mé první knihvazačské krůčky probíhaly v
  <a class="text-link" href="https://www.kurzyuzuzy.cz/"
    >ateliéru ŠUM – Školička u sv. Michala</a
  >
  pod vedením lektorky
  <a class="text-link" href="http://lucieberanova.cz/">Lucky</a>. A i tam mě
  vlastně zavála náhoda. Původně jsem totiž jako archivářka hledala kurz
  restaurování papíru. Záhy se ukázalo, že pokud nechci rovnou vystudovat další
  vysokou školu, moc možností mi nezbývá. Rozšířila jsem proto okruh své
  pozornosti na související oblasti a témata a brzy mne zaujal kurz ruční knižní
  vazby. „Naučím se trochu pracovat s papírem a není to sice přesně to, co
  hledám, ale na škodu to určitě taky nebude,“ řekla jsem si a poslala
  přihlášku. A pak už jsem se vezla.
</p>
<p>
  Nadšení z toho, že tvořím něco rukama, že jsem v kontaktu s jednoduchým
  materiálem, ze kterého dokážu vykouzlit použitelné hezké věci – jakkoli při
  prvních pokusech nedokonalé – mě vedlo k přání knihvazbu dál poznávat,
  objevovat nové a nové výzvy a dále se v tomto ohledu vzdělávat. Záhy jsem
  vyrazila na kurz knižní vazby na UMPRUM, díky práci si spolu s kolegyněmi
  domluvila několik studijních dní na pracovišti restaurování papíru NTM a
  vyrazila na přednášky o konzervování knižních vazeb na VŠCHT.
</p>
<p>
  Kvůli založení rodiny jsem pak své knihvazačské choutky asi na rok omezila.
  Ale i v té době jsem si dělala radost aspoň čtením o různých technikách a
  teoretickým prozkoumáváním dalších možností. Když už to vypadalo, že opět mohu
  vyrazit na kurz, přišla pandemie a bylo po legraci. Stále si však s knižní
  vazbou udržuji kontakt a ve volných chvilkách se jí věnuji alespoň doma.
</p>
<p>
  Tento web jsem vytvořila z několika důvodů. Měl by mi pomoci udržet motivaci a
  být jakousi výstavkou mého snažení. Zároveň budu ráda, pokud inspiruje i
  někoho dalšího nebo pokud vás zavede na události či ke zdrojům týkajícím se
  knižní vazby, které byste jinak třeba minuli. Nečekanou třešničkou je to, že
  se jeho prostřednictvím učím vytvářet a kódovat webové stránky.
</p>
<p>Přejte mi štěstí a já vám přeji hezké počtení a snad i příjemné tvoření.</p>
<p>Květa</p>
<h3>Kontakt</h3>
<p>
  Pokud mi chcete poslat zprávu týkající se knihařiny, této webové stránky nebo
  toho, o čem byste si chtěli přečíst v dalších příspěvcích, můžete využít tento
  formulář.
</p>
<form
  class="contact-form"
  action="https://submit-form.com/JW1xIQej"
  method="post"
>
  <!--aby se po odeslání formuláře zobrazovala moje děkovná stránka - tu musím ještě připravit, zatím takto-->
  <input
    type="hidden"
    name="_redirect"
    value="https://listy-v-dlani.netlify.app/zprava-odeslana/"
  />
  <div class="contact-form__item">
    <label class="contact-form__label" for="name"
      >Jméno a příjmení<span class="required">*</span>
    </label>
    <input
      class="contact-form__field"
      name="jmeno"
      id="name"
      type="text"
      required
    />
  </div>
  <div class="contact-form__item">
    <label class="contact-form__label" for="email"
      >E-mail<span class="required">*</span></label
    >
    <input
      class="contact-form__field"
      name="email"
      type="email"
      id="email"
      required
    />
  </div>
  <div>
    <label class="contact-form__label" for="message"
      >Zpráva<span class="required">*</span></label
    >
    <textarea
      class="contact-form__field"
      name="zprava"
      id="message"
      cols="10"
      rows="10"
      required
    ></textarea>
  </div>
  <div class="notice">* pro odeslání nutné vyplnit</div>
  <div class="button-wrapper">
    <button type="submit" class="button button--form">Odeslat</button>
  </div>
</form>
